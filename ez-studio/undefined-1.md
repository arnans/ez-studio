# การจัดวางอุปกรณ์

![&#xE01;&#xE32;&#xE23;&#xE08;&#xE31;&#xE14;&#xE27;&#xE32;&#xE07;&#xE2D;&#xE38;&#xE1B;&#xE01;&#xE23;&#xE13;&#xE4C;&#xE17;&#xE35;&#xE48;&#xE42;&#xE04;&#xE23;&#xE07;&#xE01;&#xE32;&#xE23;&#xE2F; &#xE41;&#xE19;&#xE30;&#xE19;&#xE33;](../.gitbook/assets/ez-studio-animation-800.gif)

## ขาจับกล้อง Webcam

เนื่องจากมุมภาพที่ดีจะได้จากกล้องที่อยู่ในระดับสายตา หรือสูงกว่าระดับสายตาเล็กน้อย ดังนั้นจึงแนะนำให้ใช้ขาจับร่วมกับกล้อง Webcam โดยวางไว้ด้านหลังจอภาพ เพื่อให้สามารถขยับขึ้นลงได้โดยง่าย

![&#xE41;&#xE2A;&#xE14;&#xE07;&#xE01;&#xE32;&#xE23;&#xE43;&#xE0A;&#xE49;&#xE02;&#xE32;&#xE08;&#xE31;&#xE1A;&#xE01;&#xE31;&#xE1A;&#xE01;&#xE25;&#xE49;&#xE2D;&#xE07; Webcam &#xE40;&#xE1E;&#xE37;&#xE48;&#xE2D;&#xE43;&#xE2B;&#xE49;&#xE02;&#xE22;&#xE31;&#xE1A;&#xE02;&#xE36;&#xE49;&#xE19;&#xE25;&#xE07;&#xE44;&#xE14;&#xE49;&#xE42;&#xE14;&#xE22;&#xE07;&#xE48;&#xE32;&#xE22;](../.gitbook/assets/image%20%281%29.png)

## ไมโครโฟน

แนะนำให้ใช้ร่วมกับขาจับ เพื่อให้สามารถขยับไมโครโฟนเข้าใกล้ผู้พูดได้ในระยะ 30-50 ซม. ซึ่งจะให้เสียงที่ดีชัดเจน นอกจากนั้น อุปกรณ์รับเสียงจะอยู่ด้านหน้าของไมโครโฟน ดังนั้น ควรตั้งไมโครโฟนขึ้นและพูดใส่ด้านข้าง  ไม่ควรพูดใส่ด้านบน 

![](../.gitbook/assets/image%20%283%29.png)

## ไฟ Ring light

แนะนำให้ตั้งไว้ด้านข้างโต๊ะในระยะ 1-1.5 เมตรจากตัวผู้พูด 

* **ความสว่าง** - ความสว่างสูงจะให้ภาพที่มีคุณภาพ ไม่แตก แม้บางครั้งผู้ใช้งานอาจรู้สึกว่าแสง "แยงตา" 
* **สี** - แนะนำให้ปรับเป็นสีขาว แทนสีเหลือง จะให้ภาพที่เป็นธรรมชาติกว่า
* **ตำแหน่งแสง** - แนะนำให้ทำมุมทะแยงด้านข้าง เพื่อให้ใบหน้าผู้พูดมีแสงเงาบ้าง หากวางตรงหน้าอาจทำให้หน้าแบน แต่ทั้งนี้ก็ขึ้นอยู่กับความชอบของผู้ใช้แต่ละคน

## จอภาพที่ 2 และ คอมพิวเตอร์โน็ตบุ๊ค

แนำนำให้ตั้งจอภาพที่สองไว้กลางโต๊ะ และคอมพิวเตอร์ไว้ฝั่งซ้าย 

* จอกลางโต๊ะใช้แสดงสื่อการสอน เพื่อให้อาจารย์จ้องที่จอนี้ จะได้ภาพที่เป็นธรรมชาติ เพราะอยู่ใกล้กับกล้อง
* อีกสาเหตุหนึ่งที่ไม่วางโน๊ตบุ๊คไว้ตรงกลางคือ โปรแกรมบันทึกภาพ เช่น OBS อาจบันทึกหน้าจอของโน๊ตบุ้คไม่ได้ เนื่องจากการที่เครื่องฯ มีการ์ดจอแยก
* หน้าจอโน๊ตบุ๊คแนะนำให้แสดงโปรแกรมบันทึกหน้าจอ \(เช่น OBS, Logitech Capture\) เพื่อให้อาจารย์ชำเลืองดูสถานะการทำงานของโปรแกรมบันทึกนั้นๆ 

## EZ Controller

แนะนำให้วางไว้ด้านหน้าจอภาพ บริเวณกลางโต๊ะ เพื่อให้สามารถกดใช้งานได้ง่าย

{% hint style="info" %}
เนื่องจากปุ่มของ EZ Controller มีเสียงดังเวลากด ซึ่งจะรบกวนการบันทึก ดังนั้นควรใช้ระบบตัดเสียงรบกวนคู่กันเสมอ โดยแนะนำให้ใช้โปรแกรม nVidia Broadcast 
{% endhint %}

